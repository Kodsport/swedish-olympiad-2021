\problemname{Krokodiler}

På sin resa genom Australien har Klas börjat få slut på pengar. Som tur är hittade han ett 
väldigt bra extrajobb som går ut på att jaga bort krokodiler från folks trädgårdar. Hans första 
uppdrag är en swimmingpool som kan representeras som ett $N \times M$ rutnät, där varje cell kan vara 
tom eller innehålla en sovande krokodil. Varje sovande krokodil är riktad åt ett av de fyra
vädersträcken. Klas kan väcka en krokodil genom att kasta ett äpple på den. En väckt krokodil simmar  
blixtsnabbt åt det håll den är riktad, tills den antingen tar sig ut ur poolen eller 
krockar med en annan krokodil. Om två krokodiler krockar blir båda väldigt arga och risken är stor att 
de attackerar Klas.

Din uppgift är att räkna ut hur många krokodiler Klas kan få ut ur poolen om han kastar äpplen på 
ett optimalt sätt. Två krokodiler får inte krocka. Klas kan bara kasta ett äpple i taget, och krokodilerna 
simmar så pass snabbt att han inte hinner kasta nästa äpple förrän den förra krokodilen rört sig färdigt.

\illustration{0.26}{krokodil.PNG}{Bilden visar exempel 3.}

\section*{Indata}
Den första raden innehåller två heltal $N$ och $M$ ($1 \leq N,M \leq 2000$), antalet rader och kolumner
i rutnätet.

De nästkommande $N$ raderna innehåller vardera en sträng av längd $M$. Varje sträng består av tecknen 
``.'', ``N'', ``E'', ``S'', ``W''. En punkt representerar en tom cell. De andra tecknen representerar  
riktningen hos en sovande krokodil i den cellen (norr, öster, söder, väster). 


\section*{Utdata}
Skriv ut ett heltal, det maximala antalet krokodiler Klas kan få ut ur poolen.

\section*{Poängsättning}
Din lösning kommer att testas på en mängd testfallsgrupper.
För att få poäng för en grupp så måste du klara alla testfall i gruppen.

\noindent
\begin{tabular}{| l | l | l |}
  \hline
  Grupp & Poängvärde & Gränser \\ \hline
  $1$    & $30$        &  $N, M \leq 30$ \\ \hline
  $2$    & $30$        &  $N, M \leq 500$ \\ \hline
  $3$    & $40$        &  $N, M \leq 2000$ \\ \hline
\end{tabular}

\section*{Förklaring av exempel}

I det första exemplet kan Klas enkelt få ut alla krokodilerna eftersom de alla är riktade bort
från varandra. Det spelar inte ens någon roll i vilken ordning han kastar äpplena.

I det andra exemplet går det inte att få ut någon av krokodilerna eftersom de är riktade mot varandra.

I det tredje exemplet kan Klas få ut de två översta krokodilerna, och de första två i den andra raden. 

